---
layout: blog
published: true
category: blog
title: Co to je participativní rozpočet?
date: '2018-07-19 02:45pm'
author: Jaroslav Hansal
image: /static/media/penizem.jpg
description: >-
  Hlavní myšlenkou participativního rozpočtu (PaRo) je umožnit občanům
  rozhodovat o obecním rozpočtu.
tags: ' '
---
**Hlavní myšlenkou participativního rozpočtu (PaRo) je umožnit občanům rozhodovat o obecním rozpočtu.** A to nejen hlasováním o rozdělování rozpočtu na jednotlivé investice, ale i samotné navržení na jaké investice bude PaRo použit. Každopádně - forma, realizace a typ PaRo se liší případ od případu. Příčinou těchto rozdílů je především to, že PaRo má celou řadu přínosů. A jednotlivé lokality, regiony nebo obce zavedly PaRo za účelem využití jednoho či více těchto přínosů. 

Jak rozlišit, zda již jde o PaRo či nikoliv? Odpověď lze nalézt u jednoho z účastníků PaRozu v Brazílii, která je průkopníkem této přímé metody rozdělování financí a jsou zde s ním nejdelší zkušenosti: "_Pokud cítíme, že jsme rozhodli my, jde o PaRo, pokud cítíme, že rozhodl někdo jiný, o PaRo nejde._"

Participativní rozpočet zapojuje obyvatele přímo do procesu rozhodování o výdajích a prioritách určité části veřejného rozpočtu. V našich podmínkách bývá zvykem v první fázi vyčlenit na PaRo 1% z rozpočtu obce. A postupně tuto hranici zvyšovat. PaRo především znamená zapojení obyvatel a komunit do sousedských diskusí a do volby rozpočtových priorit, do tvorby návrhů výdajů.  Proces PaRo může být vymezen územně nebo tématicky. Zároveň PaRo umožňuje obyvatelům následnou kontrolu a monitoring výsledků vítězných návrhů, s cílem zajistit informace nutné pro další kolo PaRo. PaRo je obvykle  vyhlašován pro každý rok. Je potřeba zajistit propagaci této pro obyvatele nové možnosti, s vysvětlením principu a možností, které PaRo přináší.

**Základní přínosy PaRo:**
* Návrhy na investice financované z rozpočtu města navrhují sami občané
* Sami občané také hlasováním vybírají návrhy, které podporují
* Participativní rozpočet se vyhlašuje každý rok
* Zcela transparentní rozdělování financí města
* Posiluje sounáležitost občanů s obcí a sousedské vztahy

Piráti navrhují ve svém [volebním programu](https://cb.pirati.cz/volby/) začlenění participativního rozpočtu do procesů v Českých Budějovicích. A dohnat tak v tomto směru další česká města a městské části (Brno, Plzeň, Praha, Ostrava...), která již PaRoz zavedla.

**Více informací:**
* [Společně otevřeme město](https://cb.pirati.cz/blog/2018/06/01/mesto-bez-korupce/)
* [Participativní rozpočet - konec nadávání u piva?](https://cb.pirati.cz/blog/2018/06/07/participativni-rozpocet-konec-nadavani-u-piva/)
