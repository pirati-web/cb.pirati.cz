---
layout: blog
published: true
category: blog
title: Životní prostředí
date: '2018-10-02 05:53am'
author: Dan Leština a Svatomír Mlčoch
image: /static/media/lavicka.jpg
description: >
  Město musíme připravit na klimatickou změnu. Větru a dešti neporučíme, ale
  pomocí zeleně a vodních prvků můžeme ulice citelně zchladit a navíc zmírnit
  některé druhy znečištění ovzduší. Také s dešťovou vodou lze zacházet i jinak,
  než ji posílat do kanalizace. Pomáhat životnímu prostředí města i okolní
  krajiny chceme pomocí opatření, která městskou kasu příliš nezatíží, nejlepší
  jsou potom ta, které naopak časem přinesou úspory.
tags: ' '
---
Město musíme připravit na klimatickou změnu. Větru a dešti neporučíme, ale pomocí zeleně a vodních prvků můžeme ulice citelně zchladit a navíc zmírnit některé druhy znečištění ovzduší. Také s dešťovou vodou lze zacházet i jinak, než ji posílat do kanalizace. Pomáhat životnímu prostředí města i okolní krajiny chceme pomocí opatření, která městskou kasu příliš nezatíží, nejlepší jsou potom ta, které naopak časem přinesou úspory.

**Jsme pro čistší vzduch a proti rozpáleným ulicím** 

* Budeme sázet stromy do ulic, podpoříme vznik nových alejí a **zeleného **(a vodního) „**ostrova**“ v centru ČB
* **Na střechy i na fasády** velkých nových budov osadíme odpovídající rostlinstvo pro ochlazování a čištění vzduchu.
* Využijeme moderních technologií pro monitoring a** informování o kvalitě ovzduší** .
* Připravíme [**plán dopravních opatření**](https://cb.pirati.cz/blog/2018/09/17/doprava/) pro pro udržitelný rozvoj v budoucnu 
* Podpoříme **umísťování pítek a kašen**; vodní prvky obecně do města patří - ochlazují vzduch a zpříjemňují prostor okolo sebe.

**Šetřivost, která se vyplatí i životnímu prostředí v širokém okolí** 

* Kanalizační a vodovodní síti (a tím čistotě řek a zásobám pitné vody), koloběhu vody i protipovodňové ochraně pomůžeme lepším **využíváním dešťové vody** - jímáním i zasakováním.
* Přehodnotíme **systém správy veřejné zeleně** tak, aby byla odborná, koncepční a neodčerpávala zbytečně finanční prostředky.
* Při obměně svítidel veřejného osvětlení nebo instalaci nového budeme dbát nejen na kvalitní osvětlení a **úspory energie**, ale také na** omezení zbytečného světelného smogu** .

**Malé velké kroky pro přírodu i lidi bez zbytečných nákladů:** 

* Zakládání [**květinových pásů**](https://www.budejckadrbna.cz/zpravy/spolecnost/20761-budejcke-travniky-zdobi-kvetnate-pasy-nejsou-ale-jen-na-okrasu.html) na nepoužívaných částech trávníků a další [podobná opatření](http://calla.cz/prirodavemeste/). 
* Aktivnější průběžná péče a **bezpečné zajištění starých stromů** na místo odstraňování
* Podpora **ochrany skleněných ploch** před nárazy ptáků
* Šetrnější hospodaření na Vrbenských rybnících pro vzácné ptactvo i proti zápachu: **konec hnojení**, snížení rybí obsádky, méně dokrmování. Budeme **bránit megalomanské výstavbě** v okolí.
* V městských lesích budeme upřednostňovat jejich rekreační a ekologickou funkci.
