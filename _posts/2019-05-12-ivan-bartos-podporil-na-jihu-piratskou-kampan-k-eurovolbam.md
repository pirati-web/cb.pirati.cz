---
layout: blog
published: true
category: blog
title: Ivan Bartoš podpořil na jihu pirátskou kampaň k Eurovolbám
date: '2019-05-12 01:00pm'
author: Zbyněk Konvička
image: /static/media/wpr01.jpg
description: >-
  V sobotu 11. května zavítal do třech jihočeských měst – Tábora, Soběslavi a
  Českých Budějovic i pirátský volební autobus, na jehož palubě byli nejen
  kandidáti do Evropského parlamentu, ale svou účastí je podporoval i předseda
  Pirátů Ivan Bartoš. Za Jihočeský kraj se prezentovali kandidáti Jana
  Koláříková a Dan Leština.
tags: ' '
---
V těchto dnech vrcholí i pro jihočeské Piráty kampaň do Europarlamentu. V ulicích měst můžete vidět Piráty a příznivce s Pirátskými listy a dalšími promo předměty a zúčastnit se řady akcí s našimi kandidáty.

V sobotu 11. května zavítal do třech jihočeských měst – Tábora, Soběslavi a Českých Budějovic i pirátský volební autobus, na jehož palubě byli nejen kandidáti do Evropského parlamentu, ale svou účastí je podporoval i předseda Pirátů Ivan Bartoš. Za Jihočeský kraj se prezentovali kandidáti Jana Koláříková a Dan Leština.

Jihočeská tour pirátského busu započala i přes nepříznivé počasí v Táboře, nálada posádky byla i přes déšť skvělá, rozdávaly se Pirátské listy, diskutovalo se s občany, ke „slovu“ se dostala i harmonika Ivana Bartoše. Piráti pak zamířili na později již prosluněné soběslavské náměstí, kde součástí akce bylo Vyosení s umělci hrajícími svobodnou hudbu a nezastupovanými Ochranným svazem autorským.

Vyvrcholením celého dne byl Piratesfest na náměstí Přemysla Otakara II. v Českých Budějovicích. Na pódiu se prezentovali jak kandidáti do Europarlamentu, tak promluvil a zahrál na harmoniku Ivan Bartoš, Messenjah a řada dalších. Pro děti byl k dispozici skákací hrad a pro všechny ostatní skvělý guláš.

Děkujeme všem, kteří jste se u nás na jednotlivých akcích zastavili. A ať už jste se jen pobavili nebo s námi probrali nadcházející Eurovolby.

Doufáme že jste si to i přes chvílemi nepříznivé počasí užili, a věříme, že za 14 dnů se všichni znovu sejdeme u voleb :)

[EVROPA POTŘEBUJE PIRÁTY!](https://evropapotrebuje.cz/)

![PIRATEFEST České Budějovice](/static/media/wpr00.jpg)

![PIRATEFEST České Budějovice](/static/media/wpr03.jpg)

![PIRATEFEST České Budějovice](/static/media/wpr04.jpg)

![PIRATEFEST České Budějovice](/static/media/wpr05.jpg)

![PIRATEFEST České Budějovice](/static/media/wpr06.jpg)

![PIRATEFEST České Budějovice](/static/media/wpr07.jpg)

![PIRATEFEST České Budějovice](/static/media/wpr08.jpg)
