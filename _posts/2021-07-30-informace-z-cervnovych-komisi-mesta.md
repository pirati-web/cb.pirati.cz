---
layout: blog
published: true
category: blog
title: INFORMACE Z ČERVNOVÝCH KOMISÍ MĚSTA
date: '2021-07-30 06:53am'
author: Jaroslav Hansal
image: /static/media/czech-budejovice-112165_640.jpg
description: >-
  Přinášíme vám informace ze 3 proběhlých komisí rady města, které zasedly v
  červnu k projednávání svých programů.
tags: komise české budějovice
---
Přinášíme vám informace ze 3 proběhlých komisí rady města, které zasedly v červnu k projednávání svých programů.

## Komise pro architekturu a územní plánování

Komise již poněkolikáté řešila problematiku obsazení a případné budoucí podoby Útvaru hlavního architekta. Na stole jsou dvě možnosti, které aktuálně fungují v jiných statutárních městech v ČR: odbor magistrátu s externí spoluprací městského architekta (podobný model jako byl dosud, ovšem s potřebou navýšení úvazku MA), nebo příspěvková organizace v čele s ředitelem a s vlastním rozpočtem. Komise toto téma již několikrát probírala a vzhledem k tomu, že od dubna není obsazena pozice externího hlavního architekta, rada města by měla učinit co nejrychleji rozhodnutí, které povede k výběru jedné nebo druhé varianty. K dispozici a k prostudování jsme již dříve měli SWOT analýzu obou variant zpracovanou pro město Ústí nad Labem, které se rozhodlo zřídit příspěvkovou organizaci. V principu jde o to samé i v případě Budějovic.



Členové komise po další vzájemné diskuzi a argumentaci přijali usnesení, které většinou hlasů doporučuje zřídit příspěvkovou organizaci Kanceláře architekta města (např. po vzoru Brna, Ostravy či Karlových Varů). “Usnesení a výsledek hlasování je v závěru zápisu z komise - vzhledem ke složitosti problematiky se komisaři domluvili, že do zápisu jednotlivě uvedou důvody ke svému hlasování. Jediný, kdo hlasoval proti, byl zastupitel z klubu ANO Petr Stehlík, podle něhož stávající ÚHA funguje dobře. Paradoxní je, že jednání komise nebyl (jako obvykle) přítomen vedoucího odboru ÚHA pan Šram,” informuje** Filip Landa**. 



## Památková komise 

Dne 8.6.byla obdobně jako v květnu projednávána dotační politika města vůči vlastníkům nemovitostí. Bylo dohodnuto přepracování dotačních pravidel s preferencí podpory obnovy a zachování jen těch aktivit, které přímo reprezentují architektonické, uměleckořemeslné a kulturně historické hodnoty nemovitostí na území města. Jde o zásadní přelom, spočívající v podpoře nikoli jen úředně zapsaných památek, ale i objektů tzv. památkového zájmu, mající často vyšší či srovnatelnou kvalitu. Dále byly diskutovány jednotlivé parametry dotace a administrativní náročnost a uživatelský komfort..



“Považuji za žádoucí koordinovat dotace směřující ke kultivaci veřejného prostoru s odbory MM ČB zvláště s ÚHA, tak jak bylo zcela běžné před více jak 20 lety a je úplně normální v řadě měst, a nejen královských,” shrnuje **Vladimír Musil**. 



## Komise pro cestovní ruch

Na programu komise bylo především průběžné informování o činnosti destinační společnosti Českobudějovicko-Hlubocko. Byly připraveny promo materiály - 2 videa od Janka Rubeše „Kluci z Prahy“, presstripy - Č. Budějovice jako místo „výletů za vodou“, existuje myšlenka industriální ferraty ve městě,  trhy cestovního ruchu řešeny společně s JCCR, týká se hlavně - Bavorska a Rakouska + Slovensko, Polsko, Maďarsko. Kampaň ve stylu “Letos u nás”. 



Další připravované projekty: podpora karavaningu,  vznikající cyklostezky: Boršov n. Vltavou – ČB, Holašovice – ČB, Lipno n. Vltavou – ČB – Týn n. Vltavou,  vznik Wakeboardového místa na Nemanickém rybníku, surfovací vlna v Českém Vrbném, v roce 2022 proběhnou akademické hry.  

Dále padl návrh (pokračování jednání z květnové komise) na marketingové sjednocení TO Budějovicko. Po všech připomínkách a zhodnocení záporů a kladů nebylo přijato.** Jaroslav Hansal** vyhotoví audit funkčnosti a chyb portálu budejce.cz a předloží na příští komisi.
