---
layout: blog
published: true
category: blog
title: Piráti z Českých Budějovic upozorňují na rozhodnutí rady města, která se i přes rozhodnutí zastupitelů nechce soudit o pozemky na Děkanských polích, celý případ se tak znovu otevře na jednání zastupitelstva
date: '2021-05-12 19:59pm'
author: Piráti České Budějovice
image: /static/media/cbzas.jpg
description: >
  Na pondělním jednání Rady města České Budějovice byl zařazen bod týkající se sporu o pozemky na Děkanských polích. V této věci již Zastupitelstvo města České Budějovice rozhodlo 10. května 2021 o podání žaloby, ale nyní chce rada města doporučila zastupitelstvu toto rozhodnutí revokovat na základě právního vyjádření, který však dle zastupitelského klubu Pirátů nepřinesl žádné nové relevantní informace. Piráti dále upozorňují, že se vůbec nejedná o spor restituční, tedy o církevní restituce, nýbrž o spor týkající se historického majetku města.

tags: zastupitelstvo
---
**Na pondělním jednání Rady města České Budějovice byl zařazen bod týkající se sporu o pozemky na Děkanských polích. V této věci již Zastupitelstvo města České Budějovice rozhodlo 10. května 2021 o podání žaloby, ale nyní chce rada města doporučila zastupitelstvu toto rozhodnutí revokovat na základě právního vyjádření, který však dle zastupitelského klubu Pirátů nepřinesl žádné nové relevantní informace. Piráti dále upozorňují, že se vůbec nejedná o spor restituční, tedy o církevní restituce, nýbrž o spor týkající se historického majetku města.**

Podle posudku, který mají Piráti k dispozici a který již v minulosti poskytli všem členům Zastupitelstva města České Budějovice, církev nikdy pozemky na Děkanských polích nevlastnila, nemohly tedy být předmětem vyvlastnění ani restitucí. Současný obrat rady města okomentovala předsedkyně zastupitelského klubu Pirátů Zuzana Kudláčková:

*„Klub Pirátů nesouhlasí s návrhem rady na nepodání žaloby ve věci vlastnictví Děkanských polí. Nesplnění úkolu zastupitelstva z 10. 5. 2021 primátorem, který zněl „podání žaloby na určení vlastnického práva“ považujeme  za vážný problém. Podle našich informací se rada města řídí doporučením právní zástupkyně města. Po krátkém seznámení s obsahem doporučení konstatujeme, že toto doporučení nic podstatně nového nepřináší. Hledá důvody, proč žalobu nepodat místo toho,aby hledalo důvody a cestu, jak ji podat. Celá věc tedy znovu zamíří na jednání zastupitelstva, a to považujeme za nešťastné a nesprávné. Děje se tak navíc v mimořádně krátkém čase, snad aby se zastánci nároků města nemohli připravit na opakované jednání. Zdůrazňujeme, že v případě Děkanských polí se nejedná z našeho pohledu o restituční záležitost, ale spor o historický majetek města. Město a církev v roce 1548 dokázalo postupovat na Děkanských v duchu „přátelského urovnání“, jak praví litera smlouvy, a v tomto duchu by primátor a členové rady města měli umět jednat a hájit městská práva,“* uvedla Zuzana Kudláčková.

O případu informoval zastupitelský klub Pirátů z Českých Budějovic v několika tiskových zprávách a článcích na webu:

* [Velký úspěch na pondělním zastupitelstvu](/blog/2021/05/13/velky-uspech-na-pondelnim-zastupitelstvu/), 10. 5. 2021
* [Piráti z Českých Budějovic hlásí úspěch, na jejich návrh se bude město u soudu domáhat vlastnických práv na pozemky původního Děkanského dvora](/blog/2021/05/12/mesto-se-bude-domahat-pozemku/), 12. 5. 2021
* [Zastupitelstvo v pondělí rozhodne, jestli se přihlásí o pozemky na Děkanských polích](/blog/2021/05/04/zastupitelstvo-v-pondeli-rozhodne-jestli-se-prihlasi-o-pozemky/), 4. 5. 2021
* [Českobudějovičtí Piráti mají nový posudek týkající se vlastnictví pozemků na Děkanských polích](/blog/2021/04/08/ceskobudejovicti-pirati-maji-novy-posudek-k-dekanskym-polim/), 8. 4. 2021
* [Město možná vlastní pozemky za stovky milionů korun, ale nehlásí se k nim](/blog/2021/03/24/mesto-mozna-vlastni-pozemky-za-stovky-milionu-ale-nehlasi-se-k-nim/), 24. 3. 2021
