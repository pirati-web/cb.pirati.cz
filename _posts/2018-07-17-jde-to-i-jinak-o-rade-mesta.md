---
layout: blog
published: true
category: blog
title: JDE TO I JINAK (o radě města)
date: '2018-07-17 06:15am'
author: 'JUDr. Svatomír Mlčoch '
image: /static/media/samsonx.jpg
description: "  Již brzy si můžeme vybrat koho si přejeme na „radnici“. Tedy vybrat 45 zastupitelů, kteří pak zvolí radu a primátora či jeho náměstky. Co se bude v\_letech 2015 – 2019 v\_Českých Budějovicích stavět, jak budou vypadat městské školy, doprava, kultura a veřejná prostranství, závisí v\_nemalé míře na volených zástupcích."
tags: ' '
---
Již brzy si můžeme vybrat koho si přejeme na „radnici“. Tedy vybrat 45 zastupitelů, kteří pak zvolí radu a primátora či jeho náměstky. Co se bude v letech 2015 – 2019 v Českých Budějovicích stavět, jak budou vypadat městské školy, doprava, kultura a veřejná prostranství, závisí v nemalé míře na volených zástupcích. Nynější situace je taková, že množství významných věcí se rozhoduje v jedenáctičlenné radě. Většina radních, tedy pouhých 6 osob, může ovlivnit podstatným způsobem chod města.

Rada města jedná neveřejně. To je přímo v zákoně. Podle mě to znamená pouze, že během jejího jednání není přítomna „veřejnost“. Vůbec to však neznamená, že by rada své rozhodnutí měla přijímat tajně nebo zákulisně. Její program i záměry mají být známy předem. Přijaté závěry pak rada musí zveřejnit a také obhájit a zdůvodnit. Zákon o obcích se navíc přijímal v době, kdy přímý přenos zasedání po internetu nebyl možný. Odváží se budoucí nová rada ke změně? Jak by rada města měla být vlastně sestavena? Jen jako přetlačování koalice s opozicí, jak jsme toho byli svědky v uplynulých čtyřech létech? Opozici je znemožněna účinná kontrola rady, nemá v ní ani své pozorovatele. Podle mého názoru by měli být přizváni k jejímu zasedání alespoň předsedové opozičních klubů. Za změnu stojí i rozšíření pravomocí zastupitelstva na úkor pravomocí rady, což zákon o obcích umožňuje.  

Kandidáti z pirátské kandidátky si hodlají na radu „posvítit“. Pokud ve volbách uspějeme, chceme zásadní obrat ve fungování rady města. Předložíme návrh na její větší transparentnost a kontrolu. Rada města by měla více odrážet složení zastupitelstva než dosud a blížit se k poměrnému zastoupení stranických klubů v zastupitelstvu.
