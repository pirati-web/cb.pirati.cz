---
layout: blog
published: true
category: blog
title: Jsme pro „zklidnění“ dopravy v centru města a zrušení největšího kruháče v ČR
date: '2022-03-21 02:00pm'
author: Piráti
image: /static/media/namesti.png
description: >-
  Na posledním jednání českobudějovického zastupitelstva proběhla velká diskuze na téma zklidnění dopravy v centru města. Současná vládnoucí koalice doplatila na nedostatek transparentnosti a otevřenosti během příprav tohoto kroku, když zklidnění již na jednání Rady města schválila a teprve poté zahájila diskusi se zastupiteli. 
tags: park dukelská
---
Na posledním jednání českobudějovického zastupitelstva proběhla velká diskuze na téma zklidnění dopravy v centru města. Současná vládnoucí koalice doplatila na nedostatek transparentnosti a otevřenosti během příprav tohoto kroku, když zklidnění již na jednání Rady města schválila a teprve poté zahájila diskusi se zastupiteli. 

I přes to, že myšlenku na zrušení největšího kruháče v ČR podporujeme, tak navrhované řešení nepovažujeme za ideální. Chybí nám v něm například větší podpora či zvýhodnění rezidentů, tedy občanů, kteří v centru Českých Budějovic bydlí. Právě oni totiž centrum oživují a právě oni a jejich životní podmínky by měly být pro město prioritou. 

Kromě přístupu k rezidentům a podnikatelům v centru města bude potřeba vyjasnit také funkční provedení dopravního značení a ověřit si jeho fungování v praxi. My se budeme nadále aktivně účastnit všech schůzek a jednání na téma zklidňování dopravy a budeme hájit zájmy všech občanů, jejichž cílem není jen centrem projíždět, ale aktivně v něm žít či podnikat.
